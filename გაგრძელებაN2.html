<!DOCTYPE html>
<html>
<head>
	<meta charset="utf-8">
	<title>შემდეგ ჯერზე</title>
	<h1>ერთი ადამიანის ისტორია</h1>
	<p>შიმონ რიკლინმა, მემარჯვენე ჟურნალისტმა და მედიაპერსონამ, ტვიტერზე დაწერა, რომ “ნორმალურ ქვეყანაში, ნახევარი ღაზა უკვე გადამწვარი ექნებოდათ”, ამიტომ ვფიქრობ, მნიშვნელოვანია, შევახსენოთ მას, რომ იმავე ნორმალურ ქვეყანაში იტამარ ბენ-გვირს არ აირჩევდნენ ქნესეთში და რასისტულ ორგანიზაცია “ლეჰავასთან” ერთად, ის არ გახსნიდა ე.წ. საპარლამენტო ოფისს, ორი პლასტმასის სკამით გაწყობილს, აღმოსავლეთ იერუსალიმის არაბულ უბან შეიხ ჯარაჰში. ნორმალურ ქვეყანაში, საზოგადოებრივი უსაფრთხოების მინისტრი ამირ ოჰანა, რომელიც გატაცებით იმეორებს ხოლმე, რომ პასუხს აგებს ყველაფერზე, მაგრამ დამნაშავე არაფერში არ არის, არ დაიჟინებდა საზღვრის სტატუსის შეცვლას აღმოსავლეთ იერუსალიმში, რათა ჩაეხერგათ დამასკოს კარიბჭის კიბეები შუა რამადანის დროს. ნორმალურ ქვეყანაში, ისრაელის პოლიცია იერუსალიმში მიმდინარე გამოსვლებს უფრო ლმობიერად უპასუხებდა, ისე, როგორც პასუხობდა კიდეც ადრე და არ დაუშენდა ხმოვან ბომბებს ალ-აქსას მეჩეთს, საიდანაც აფეთქებების ხმა მძლავრ ექოდ მოედო მერე მთელ მსოფლიოს. 
		<p>ნორმალური ქვეყანა დიახ, შეებრძოლებოდა ჰამასს მთელი ძალით, თუმცა არ დაივიწყებდა, რომ მსგავსი დაპირისპირება, რაც უნდა დაუნდობელი და სასტიკი იყოს, ვერ მოსპობს დაძაბულობას, გახლეჩის, განუკითხაობისა და დანაკარგის განცდას, რაც ასე მძაფრად ჩანს ლოდში, ჯაფაში და აღმოსავლეთ იერუსალიმში. ნორმალურ ქვეყანაში გააცნობიერებდნენ, რომ ამ ზიზღით სავსე ტერორს, რომელიც ბორგავს და მძვინვარებს ქუჩებში, ღრმა ფესვები აქვს და მის ამოძირკვას მხოლოდ ძალითა და დაშინებით ვერ შევძლებთ. ნორმალურ ქვეყანაში, აუცილებლად გავაცნობიერებდით, რომ რაღაც უნდა შეიცვალოს და რომ გაერთიანებული მთავრობის შექმნა, რომელშიც შევა არაბული პარტიაც, შეიძლება იყოს ნამდვილი გაერთიანებული მცდელობა პრობლემის მოსაგვარებლად ისრაელის არაბებთან ერთად - ისრაელის არაბებისთვის. </p>

მაგრამ ჩვენ არც ნორმალური ქვეყანა ვართ და არც საკუთარი შეცდომების აღიარება გვისწავლია. ეგ არაფერი, შემდეგ ჯერზე დავუშენთ იმდენ ბომბას, რომ დედაბუდიანად ამოვბუგოთ ყველანი და ამით დავასრულოთ ეს ამბავი ყველასთვის. 
<img src="https://lh3.googleusercontent.com/proxy/njCQOPSiDqAisoxb3XjqE-96KSY-qP450QxyVBtkO3uQ4JQXO97Z9-sbpLD-CmT3CaI7cdIAwhU5Lo_-kIXZuPVOd5dFe7CJ1B1n-xXsyZeR4j2vdrtKSaNRO_o">
</p>
</head>
<body>

</body>
</html>